---
title: 'Kiosk-glossary-ITR2[IT-SHARED]'
author: Michele Walter China
tags: glossary
status: draft
date: '2019-10-21'

---

<p>Iteration 2</p>
<h1 id="glossario">Glossario</h1>
<ul>
<li><a href="#kiosk">Munogu Kiosk</a>: suite di sensori per la rilevazione degli store<br>
insights, i dati di accesso e frequentazione a una o più locations da<br>
parte dei clienti e dei potenziali clienti dell’organizzatore.</li>
<li><a href="#credentials">credenziali di accesso</a>: la username e la password che consentono<br>
l’accesso alla consolle di amministrazione. Per ogni account attivo (a seconda del livello dei permessi: editor, viewer e support) consentono l’accesso alle funzioni di pubblicazione<br>
(editor), ai report standard (viewer) e ai sistemi di supporto<br>
tecnico.</li>
<li><a href="cms">servizi di pubblicazione</a>: strumenti cloud based, accessibili<br>
tramite la consolle di amministrazione, necessari a creare e gestire<br>
le playlist e gli assets contenutistici, programmarne la<br>
pubblicazione su base temporale o in base a “<em>condizioni</em>” rilevate dai<br>
sensori nell’ambiente circostante e, in generale, a gestire tutti gli<br>
aspetti rilevanti della suite Kiosk.</li>
<li><a href="dashboard">reportistica standard</a>: sistema di dashboard per la visualizzazione<br>
e manipolazione a fini statistici dei dati aggregati provenienti dai<br>
sensori. Il sistema di generazione dei dati provenienti dai<br>
dispositivi Kiosk è headless e consente l’integrazione con qualsiasi<br>
sistema di Business Intelligence capace di connettersi a uno o più<br>
degli endpoints disponibili.</li>
<li><a href="bi">business intelligence</a> (BI): processo basato sulla tecnologia per<br>
l’analisi e la presentazione dei dati che aiuta manager e altri<br>
utenti aziendali a prendere decisioni consapevoli. La BI comprende<br>
una gamma di strumenti, applicazioni e metodologie che<br>
consentono alle organizzazioni di raccogliere dati da sistemi interni<br>
e fonti esterne, prepararli per l’analisi, sviluppare ed eseguire<br>
query su tali dati e creare report, dashboard e visualizzazioni dei<br>
dati per rendere disponibili i risultati analitici ai decisori<br>
aziendali.</li>
<li><a href="consolle">consolle di amministrazione</a>: endpoint dal quale vengono gestite tutte le principali attività della piattaforma: gestione dei contenuti, statistiche, servizi di supporto e documentazione.</li>
<li><a href="location">locations</a>: luoghi fisici presso i quali sono installati uno o<br>
più sensori, l’elenco completo dei luoghi<br>
fisici censiti (attivi e inattivi) è visibile nella mappa presente<br>
all’interno della dashboard di business intelligence.</li>
<li><a href="account">account</a>: accoppiata di username e password associata ad un<br>
contratto attivo sulla piattaforma Kiosk, fornisce, nel perimetro<br>
delle sue specificità, accesso alla consolle di amministrazione.</li>
<li><a href="organizator">organizzatore</a>: referente unico a cui vengono attribuite le<br>
locations, può rappresentare tipicamente un’azienda, un brand o suoi<br>
sottoinsiemi.</li>
<li><a href="kpi">Key Performance Indicator</a> (KPI): indicatore chiave di<br>
prestazione (ICP in italiano), indice dell’andamento di un processo<br>
(o gruppo di processi) aziendale identificato come critico<br>
all’interno del modello di business.</li>
<li><a href="va">video analitica</a>: servizio costituito dal complesso di sensori e<br>
dai relativi dati, prodotti dalla/e camera/e posizionata/e<br>
all’interno della location e capaci di estrarre dalle immagini<br>
informazioni biometriche anonime, significative per le finalità<br>
dell’organizzatore.</li>
<li><a href="ra">radio analitica</a>: servizio costituito dal complesso di sensori e<br>
dai relativi dati, prodotti dalla/e antenna/e WiFi posizionata/e<br>
all’interno della location e capaci di rintracciare (e crittografare)<br>
la firma digitale dei telefono con il servizio WiFi attivo.</li>
<li><a href="ss">smart signage</a>: servizio costituito dal complesso di sensori,<br>
schermi e dai relativi dati che consentono la pubblicazione di<br>
contenuti sugli schermi della location. Attraverso questo servizio è<br>
possibile creare anche contenuti condizionati, ovvero visualizzare sugli<br>
schermi contenuti che dipendono in modo specifico dalle<br>
caratteristiche di chi si trova nei paraggi e dell’ambiente<br>
circostante e per questa ragione si differenziano dagli strumenti,<br>
passivi, di digital signage.</li>
<li><a href="experience">experience</a>: servizio che abilita il tratto più avanzato del<br>
funnel all’interno del customer journey, consente in pratica di<br>
rendere la comunicazione bi-direzionale, introducendo elementi di<br>
interazione e processi di gamefication, volti a creare maggiori<br>
livelli di coinvolgimento e favorendo la ritenzione dei messaggi<br>
attraverso strategie basate sul Wow! effect.</li>
<li><a href="headless">headless</a>: architetture software progettate seguendo questi<br>
principi prevedono un disaccoppiamento netto tra backend (authoring)<br>
e frontend (display), i contenuti vengono erogati attraverso API<br>
(tipicamente RESTFul in formato JSON) con cui la componente di<br>
frontend dialoga al fine di presentarli all’utente.</li>
</ul>

